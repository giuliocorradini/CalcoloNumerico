# Richiami di algebra lineare

Ricopre particolare importanza una matrice trasposta che scambia righe e colonne.

Le matrici simmetriche sono quelle uguali alla loro trasposta, e sono molto importanti perché hanno
delle buone proprietà.

Le operazioni standard di Matlab non operano sempre punto-a-punto, ad esempio il prodotto standard
è quello cartesiano e non quello scalare punto a punto.

A livello di costo computazionale, le operazioni tra matrici costano:

- $nm$ somme in floating point per le operazioni punto a punto;

- $nmp$ se faccio il prodotto cartesiano di una matrice $R^{m*n}$ e $R^{n*p}$. Se la matrice è quadrata
la complessità è $n^3$.

Il prodotto matriciale non è commutativo, quindi va fatto nell'ordine giusto e prestabilito.

L'elemento neutro è la colonna identica: $A I_n = I_m B$.

Inoltre $(AB)^T = B^T A^T$.

Dal punto di vista informatico le operazioni vettoriali e matriciali si appoggiano tutte sulla libreria BLAS,
famosissima.

## Matrice inversa

Analogo del reciproco dei numeri reali. Una matrice quadrata A di ordine n è invertibile, o non singolare, se esiste
una matrice X tale che $AX = XA = I$.

Proprietà:

- $(A^{-1})^{-1} = A$;

- $(A^{T})^{-1} = (A^{-1})^T = A^{-T}$, questa è l'inversa della trasposta o la trasposta dell'inversa;

- se A e B sono invertibili, allora anche AB lo è e si comporta come la trasposizione. $(AB)^{-1} = B^{-1} A^{-1}$.

## Determinante

Quanto costa calcolare il determinante di una matrice quadrata dal punto di vista numerico?

Si appoggia sulla seguente definizione ricorsiva:

$$
det(a_11) = a_{11}
$$

$$
det(2x2) = a_{11}a_{22} - a_{12}a_{21}
$$

det(3x3) = laplace sulla i-esima riga, at most 3 determinanti di 2x2

Con una 4x4 ho 4*complessità(3x3)...

La complessità di questo algoritmo è fattoriale. Un algoritmo che richiede un determinante
è non percorribile dal punto di vista della complessità computazionale.
Le considerazioni vanno fatte su una dimensione qualsiasi.

Definizione ricorsiva di determinante:

$$
det(A) =
\begin{cases}
a_{11} \text{ se } n = 1\\
\Sigma_{j=1}^{n} a_{ij} det(A_{ij}) \text{ se } n > 1\\
\end{cases}
$$

### Proprietà del determinante

- $$det(A) = det(A^T)\\$$

- $$det(AB) = det(A)det(B)\\$$

- $$det(A^{-1}) = \frac{1}{det(A)}\\$$

- $$det(\lambda A) = \lambda^n det(A)\\$$

- $$\text{Se scambio due righe o due colonne di A, allora } det(B) = -det(A)$$

## Autovettori e autovalori

Sia A una matrice mxn, preso x vettore in n dimensioni, e uno scalare $\lambda$ complesso, si dicono autovalori
i valori $\lambda$ tali che $A \vec x = \lambda \vec x$, e i vettori $\vec x$ autovettori associati.

Graficamente, se pensiamo alla moltiplicazione matrice-vettore come a una trasformazione lineare del vettore,
gli autovettori sono quelli che non ruotano, e gli autovalori associati indicano di quanto vengono scalati.

Per ricavare gli autovalori della matrice quadrata A, bisogna imporre il polinomio caratteristico uguale a 0
quindi risolver l'equazione:

$$
det(A - \lambda I) = 0
$$

che si ricava così:

$$
A \vec x = \lambda \vec x \\
A \vec x = \lambda I \vec x \\
(A - \lambda I) \vec x = 0
$$

Per mandare a 0 dei vettori, la matrice che moltiplica deve avere il determinante uguale a 0. Poi i valori di $\vec x$
per cui questo è vero corrisponderanno agli autovettori.

Se una matrice è simmetrica, tutti gli autovalori sono reali.

Una matrice diagonale rappresenta una base di autovettori, i cui autovalori associati sono sulla diagonale. Graficamente
equivale a uno scaling puro.

### Raggio spettrale

Massimo dei moduli degli autovalori di una matrice. Definisce molte caratteristiche di una matrice, soprattutto
per quanto riguarda la convergenza di metodi iterativi.

$$
\rho(A) = \max_{i=1, ..., n} |\lambda_i|
$$

Per riassumere [Autovettori e autovalori | L'essenza dell'algebra lineare, capitolo 14](https://youtu.be/PFDu9oVAE-g).

Un'applicazione di autovettori e metodi iterativi [M4ML - Linear Algebra - 5.7 Introduction to PageRank](https://youtu.be/urKLHNhUEQ0)

## Norma

La funzione $||•|| : \R ^n \rightarrow \R$ si dice norma vettoriale, e misura la magnitudine di un vettore.
Ci dà un'idea sulla situazione complessiva degli elementi del vettore.

Ci permette di attribuire un numero non negativo a un vettore, che in qualche modo descrive una grandezza complessiva delle componenti del vettore.

Posso definire la norma in diversi modi, ma devo soddisfare queste proprietà:

- $||x|| \ge 0, \forall x \in \R^n$ e $||x|| = 0$ se e solo se $x=0$
- $||\lambda x|| = |\lambda|\ ||x||, \forall x \in \R ^n, \lambda \in \R$
- Proprietà triangolare:

$$
||x+y|| \le ||x|| + ||y||, \forall x, y \in \R^n
$$

## Vari tipi

### Norma infinita

Si prende il componente più grande in valore assoluto del vettore.

$$
||x||_{\infty} = max{|x_i|}
$$

### Norma 1

Somma algebrica delle componenti in modulo.

$$
||x||_1 = \Sigma _{i=1} ^n |x_i|
$$

### Norma 2 o euclidea

Generalizzazione del teorema di Pitagora a n-dimensioni.

$$
||x||_2 = \sqrt{\Sigma _{i=1} ^n (x_i)^2}
$$

Che norma dovrei usare? Non ci sono tanti problemi perché sono equivalenti, ovvero prese due qualsiasi
nome $||x||_*$ e $||x||_•$ esistono due costanti positive m, M tali che

$$
m||x||_* \le ||x||_•  \le M||x||_*
$$

## Norma matriciale

Posso fare le stesse richieste della norma vettoriale: dò una matrice e voglio un numero.
Se faccio la norma di matrice per scalare, devo avere come risultato il modulo dello scalare
per la norma della matrice e vale sempre la proprietà triangolare.

Assumono particolare rilevanza quelle definite a partire dalle norme vettoriali perché permettono
di scrivere una relazione che lega la norma di un prodotto matrice-vettore con la norma della matrice
e la norma del vettore.

$$||Ax||_• \le ||A||_• ||x||_•$$

Questo è garantito se scelgo 

$$||A|| = \sup_{x \in \R^n, x \neq 0} \frac{||Ax||}{||x||}$$

Proprietà submoltiplicativa:

$$||AB||_• \le ||A||_• ||B||_•$$

### Norma $\infty$ e 1

La norma infinito matriciale indotta da quella vettoriale, si ottiene sommando tutti i valori assoluti di ogni riga.
Ottengo quindi un vettore, e a questo punto prendo il più grande.

$$
||A||_\infty = \max_{i=1,...,n} \Sigma_{j=1}^n |a_{ij}|
$$

che curiosamente è uguale alla Norma 1.

### Norma 2

La norma 2 matriciale è diversa come forma da quella vettoriale, altrimenti parliamo di norma di Frobenius.

$$
||A_2|| = \sqrt{\rho(A^TA)}
$$

$\rho$ è lo spettro della matrice, si può calcolare con diversi metodi (che non vedremo), ad esempio
con il metodo delle potenze.

### Proprietà

Oltre alla compatibilità con le norme vettoriali, le norme matriciali godono di proprietà submoltiplicativa:

$$
||AB||_• \le ||A||_• \  ||B||_•
$$

Il significato delle norme è analogo a quello dei valori assoluti per gli scalari. La norma di una differenza valuta
la distanza fra due vettori/matrici. Per quantificare un errore in termine relativo si usano norme del tipo:

$$
\frac{||x - y||}{||x||}
$$
