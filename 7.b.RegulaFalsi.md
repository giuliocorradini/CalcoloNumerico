# Metodo di Regula Falsi

Come per il metodo di bisezione costruisco una successione di intervalli, ma non considero più i punti medi, bensì
l'interesezione della retta che passa per i punti $(a, f(a))$ e $b, f(b)$.

Devono comunque essere soddisfatte le ipotesi del teorema del valor medio, che ci garantiscono l'esistenza di almeno
uno zero all'interno dell'intervallo [a, b].

Per i due punti considerati passa una e una sola retta, e al posto del punto medio considero il punto in cui la retta
interseca l'asse x.

Matematicamente l'espressione di questa intersezione si ricava come:

$$
(a, f(a)) \\

(b, f(b))
$$

che sono i due punti considerati.

$y = mx+q$ è l'espressione analitica della retta.

$$
\begin{cases}
f(a) = ma + q \\
f(b) = mb + q
\end{cases}
$$

quindi posso scrivere $f(a) - ma = f(b) - mb$, quindi $m = \frac{f(a) - f(b)}{a-b}$, per cui l'espressione di q
diventa $q = f(a) - \frac{f(a) - f(b)}{a-b} a$.

Riscriviamo tutto esplicitando $y$:

$$
y = \frac{f(a) - f(b)}{a-b} x + f(a) - \frac{f(a) - f(b)}{a-b} a \\

= \frac{f(a) - f(b)}{a-b} (x-a) + f(a)
$$

e adesso devo uguagliare tutto all'equazione dell'asse X $y=0$.

$$
\frac{f(a) - f(b)}{a-b} (x-a) + f(a) = 0
$$

ricavando il valore di x ottengo il punto $c$ dove la retta intereseca l'asse x. $c \gets x$.

$$
x = a - f(a) \frac{(a-b)}{f(a) - f(b)}
$$

## Dicotomia

I metodi di bisezione e regula falsi si dicono dicotomici.

Non siamo sicuri però di ridurre tutte le volte a metà lo spazio di ricerca. Quindi non vale più $|c_k - x_* | \lt
\frac{b-a}{2^k}$. Quindi fissato un tau non possiamo stabilire a priori quante iterazioni dobbiamo fare. Il parametro
di salvaguardia è ancora più importante.
