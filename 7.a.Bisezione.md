# Metodo di bisezione

Dati: una funzione $f$, continua e un intervallo di ricerca $[a,b]$. Devono essere verificate le ipotesi del teorema
del valore medio, che è il motore analitico del metodo di bisezione.

$f(a) \cdot f(b) \lt 0$ significa che l'intervallo assume **valori** discordi agli estremi, quindi non che a e b siano
discordi.

Si applica ripetutamente il teorema del valor medio, generando una successione di intervalli di ampiezza decrescente i
cui punti medi convergono a una radice di $f$.

All'inizio abbiamo:

- una funzione continua $f(x)$

- un intervallo $[a,b]$

chiamiamo $a_1 := a$ e $b_1 := b$.

Taglio l'intervallo in due calcolando il punto medio $c_1 := \frac{a_1 + b_1}{2}$. Adesso calcolo la funzione nel punto
medio. Se sono molto fortunato fa esattamente 0 e posso fermarmi, altrimenti è negativo o positivo, quindi discorde con
uno dei due estremi. Per la prossima iterazione scelgo c e il vecchio estremo discorde.

Quindi:

$$
[a_2, b_2] =
\begin{cases}
[a_1, c_1] \ se \ f(a_1) \cdot f(c_1) \lt 0 \\
[c_1, b_1] \ se \ f(c_1) \cdot f(b_1) \lt 0
\end{cases}
$$

e così via fino a convergere alla soluzione entro un criterio di arresto.

## Al passo k

Il nuovo intervallo di ricerca è sempre

$$
[a_{k+1}, b_{k+1}] =
\begin{cases}
[a_k, c_k] \ se \ f(a_k) \cdot f(c_k) \lt 0 \\
[c_k, b_k] \ se \ f(c_k) \cdot f(b_k) \lt 0
\end{cases}
$$

Una proprietà degli intervalli di ricerca è che il teorema del valor medio è sempre verificato, quindi esiste almeno
una radice di f. Inoltre siccome gli intervalli di dimezzano a ogni passo, l'ampiezza dell'intervallo al passo k-esimo è

$$
b_k - a_k = \frac{b-a} {2^{k-1}}
$$

> La successione dei punti medi ${c_k}_{k \in \mathbb N}$ generata dal metodo di bisezione converge a una radice f
> nell'intervallo $[a,b]$ e soddisfa la disuguaglianza:
> $$|c_k - x_*| \le \frac{b-a}{2^k}$$

Segue che $|c_k - x_*| = O (\frac{1}{2^k})$. Quindi fissata una tolleranza $\tau$ posso calcolare il lower bound del
numero di passi necessari per raggiungere la tolleranza.

$$
\frac{b-a}{2^k} \le \tau \Leftrightarrow k \ge log_2 \frac{b-a}{\tau} 
$$

## Calcolo punto medio

Si utilizza la formula

$$
a + \frac{b-a}{2}
$$

invece della semisomma. L'algoritmo è più stabile.

## Complessità

Come per i metodi iterativi si valuta la complessità di ogni passo dell'algoritmo.

## Convergenza

Introduciamo i concetti di velocità e ordine di convergenza.

Abbiamo una successione di punti che converge alla soluzione in virtù del valore medio.
Una buona idea per misurare l'ordine di convergenza è considerare il limite del rapporto tra la distanza all'iterata
k+1 e all'iterata k.

$$
\lim_{k \to \infty} \frac{|x_{k+1} - x_*|}{|x_k - x_*|^p} = C
$$

per un qualche $p \ge 1$.

Ci aspettiamo che il limite converga senza p, ma anche con un certo p converge a un certo numero.

L'ordine di convergenza è importante perché la sua stima permette di conoscere la velocità di convergenza.
